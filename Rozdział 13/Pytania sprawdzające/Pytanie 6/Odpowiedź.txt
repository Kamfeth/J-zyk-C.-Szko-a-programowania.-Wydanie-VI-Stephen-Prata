Plik tekstowy jest wykorzystywany głównie przy przechowywaniu informacji zapisanych tekstowo jak na przykład tekst utworu muzycznego. Natomiast plik binarny jest w stanie przechowywać takie dane jak na przykład pliki muzyczne, grafika, pliki wykonywalne i wiele innych bardziej złożonych formatów. Różnica między strumieniem tekstowym a strumieniem binarnym polega na tym, że strumień binarny zapisuje i odczytuje dane jeden do jednego, wiernie odzwierciedla zawartość pliku. Natomiast strumień tekstowy może subtelnie sformatować zawartość pliku względem jego pierwowzoru, na przykład zapisując liczby z odgórnie zdefiniowaną liczbą miejsc po przecinku.
